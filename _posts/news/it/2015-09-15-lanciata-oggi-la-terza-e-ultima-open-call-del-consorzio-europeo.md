---
layout: post
category: news
image: ""
lang: it
published: false
title: Lanciata oggi la terza e ultima Open Call del Consorzio europeo
---

Ancora una tranche da **2,2 milioni di euro** a disposizione dei progetti di impresa basati su tecnologia FIWARE e relativi al Mobile Internet . Il Consorzio europeo [**IMPACT**](http://www.impact-accelerator.com/it/) (Mobile Internet Projects Accelerator) lancia infatti oggi la sua terza e ultima call, con scadenza 15 ottobre 2015, destinata a finanziare ulteriori 22 startup e imprenditori web di tutta Europa. Le proposte possono essere presentate **dal 15 settembre al 15 ottobre 2015 sulla piattaforma Funding Box** : [www.fundingbox.com/p/impact-accelerator/] Quelle più innovative e a con più potenziale di crescita riceveranno una media di **100mila euro** (90mila di fondi e 10mila in servizi) a fondo perduto e senza cessione di capitale da implementare con un mentoring e un programma di training specializzato di sei mesi.

Fino a oggi [**IMPACT**](http://www.impact-accelerator.com/it/) - uno dei 16 consorzi selezionati dall'Unione Europea nell'ambito del Seventh Framework Programme, guidato da [**Buongiorno**](http://www.buongiorno.com/) (tramite [**b-ventures**](http://www.b-ventures.it)) insieme a [**ISDI**](http://www.isdi.es), [**Teknologiudviking ApS**](http://www.technology-development.eu/), [**Seaya Ventures**](http://seayaventures.com/en/) più una rete di imprenditori e noti professionisti dell'ecosistema europeo digitale, in qualità di mentor - ha accelerato in totale 42 progetti e mira ad **accelerarne fino a 64** entro la fine del 2016, **per un impegno totale di 6,4 Milioni di euro.**

IMPACT sta consolidando un processo di accelerazione basato su trasparenza e performance elevate che è stato valutato positivamente dalle startup che hanno partecipato alla prima sessione. Il programma di Training è stato valutato con un punteggio di 8.2 su 10, il programma di Mentoring con 9.4 e, in linea generale, IMPACT ha ottenuto un punteggio netto (Net Promoter Score) dell'84%, il che significa che oltre l'80% delle startup che hanno preso parte al programma ne è oggi realmente soddisfatto.

Un'ampia maggioranza dei progetti mobile internet selezionati nelle prime due call ha fatto registrare livelli eccezionali di qualità del team (competenze, abilità, agilità) e attrattività delle idee di business. Nel processo di selezione è stato inoltre valutato molto positivamente il fatto di aver già sviluppato un prototipo usando componenti delle tecnologie digitali europee FIWARE.

I progetti candidati dovranno avere sede in uno dei 28 paesi europei (o in uno dei paesi associati al programma FP7) e basarsi sulla tecnologia **FIWARE, una piattaforma** in grado di offrire un set di API (Application Programming Interfaces) dalle specifiche pubbliche e royalty-free per lo sviluppo e la pubblicazione di applicazioni e servizi internet.

Il consorzio IMPACT è interessato ad applicazioni mobile o modelli di business basati su Mobile Internet nei seguenti ambiti: comunicazione, video, media e advertising, design, educazione, entertainment, e-Commerce, dispositivi periferici, connected TV, infrastrutture, sicurezza, finanza, smart city e social network.

Inoltre, IMPACT ricerca progetti con prototipo già disponibile e funzionante, con almeno un fondatore che lavori a tempo pieno sul progetto, i cui fondatori possiedano ancora il 51% del capitale, con una previsione di lancio sul mercato fissata in meno di sei mesi oppure con un prodotto già presente sul mercato da meno di 7 anni.

Requisiti, questi, non obbligatori ma fortemente raccomandati: quanto più i progetti si avvicinano ai criteri segnalati, tanto più sarà  possibile che vengano selezionati.

In aggiunta, IMPACT offrirà ai progetti più interessanti **un'ulteriore fase di investimento dopo i sei mesi del processo di accelerazione** che consente l'accesso privilegiato ai programmi dei membri del consorzio IMPACT, **fornendo fino a 250.000 euro in più rispetto al finanziamento UE**, in cambio del 10% del capitale con un sconto del 25% pre-definito al valore di mercato.