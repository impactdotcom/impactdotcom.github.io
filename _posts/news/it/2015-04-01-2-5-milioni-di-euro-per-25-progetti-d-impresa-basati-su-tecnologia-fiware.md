---
layout: post
category: news
published: false
title: "2,5 milioni di euro per 25 progetti d’impresa basati su tecnologia FIWARE"
lang: es
---

<a href="http://bit.ly/IMPACTapplyNOW"><strong>2,5 milioni di euro</strong></a>, suddivisi in seed da 100mila euro a fondo perduto ciascuno, senza cessione di quote di capitale, più un programma di training e mentoring dedicato della durata di sei mesi. Questi i vantaggi di cui potranno beneficiare i progetti d’impresa di tutta Europa che verranno selezionati nel corso della seconda Open Call lanciata oggi da <a href="http://www.impact-accelerator.com/"><strong>IMPACT</strong></a> (Mobile Internet Projects Accelerator) uno dei 16 consorzi selezionati dall’Unione Europea nell'ambito del Seventh Framework Programme, guidato da Buongiorno (tramite b-ventures) insieme a ISDI, Teknologiudviking ApS, Seaya Ventures più una rete di imprenditori e noti professionisti dell'ecosistema europeo digitale, in qualità di mentor.

“<em>Selezioneremo fino a 25 progetti, che andranno a unirsi ai 19 che sono già stati ammessi al programma di accelerazione lo scorso settembre al termine della prima Open Call</em> - ha commentato Simona Torre, General Manager di b-ventures - <em>In quell’occasione la partecipazione è stata notevole: oltre 850 le domande pervenute, 515 quelle valide e una presenza italiana pari al 17%, seconda solo alla Spagna. Di questi 19 progetti, 3 sono quelli italiani che oggi si trovano al secondo dei 6 mesi di accelerazione</em>”.

Il primo di questi è GoalShouter, una App per creare facilmente la diretta professionale delle partite di calcio: “<em>Stiamo usando la tecnologia FIWARE e in particolare Kurento per aiutare i nostri utenti a realizzare in tempo reale e direttamente dallo stadio fantastici video da condividere con altri fan per far vivere anche a loro le emozioni delle partite di calcio dal vivo</em> - spiega Daniele Galiffa, CEO di GoalShouter -<em> Ora, grazie al supporto di IMPACT, ci stiamo focalizzando sui canali di acquisizione, sulle vendite e sul marketing per validare le ipotesi di sviluppo previste dal nostro business model</em>”.

Una soddisfazione espressa anche da Marco Bestonzo, CEO e Co-Founder di Intoino, App che “dialoga” in wireless con Arduino e con i suoi sensori Plug&amp;Play: “<em>Da quando siamo entrati nel programma IMPACT, la nostra società ha una visione chiara con obiettivi di crescita realizzabili e misurabili. Questo ci permetterà di creare una versione scalabile del prodotto ampliando quindi il mercato, grazie alla tecnologica FIWARE e al supporto professionale ed economico</em>”.

Come conferma anche Fabio Tesser, CEO di Mivoq, spin-off del CNR che opera nel mercato delle tecnologie vocali: “<em>Durante la progettazione del nostro servizio di personalizzazione di voci sintetiche abbiamo trovato molto utili i Generic Enabler di FIWARE che riguardano l'autenticazione del servizio, la gestione e il controllo degli utenti. Abbiamo già ricevuto supporto alla nostra idea tramite corsi di formazione incentrati sul mondo delle startup digitali e sulle soluzioni ai problemi che aziende del mondo Web/Mobile si ritrovano ad affrontare al giorno d’oggi</em>”.

I progetti candidati dovranno afferire all’ambito Mobile Internet, avere sede in uno dei 28 paesi europei (o in uno dei paesi associati al programma FP7) e basarsi sulla tecnologia cloud e open source FIWARE, la piattaforma voluta dall’Unione Europea in grado di offrire un set di API (Application Programming Interfaces) dalle specifiche pubbliche e royalty-free per lo sviluppo e la pubblicazione di applicazioni e servizi internet a basso costo in numerosi ambiti di applicazione: comunicazione, video, media e advertising, design, educazione, entertainment, e-Commerce, dispositivi periferici, connected TV, infrastrutture, sicurezza, finanza, smart city e social network.

Due i profili d’impresa ricercati: Imprese in fase di start-up, ossia progetti con prototipo già disponibile, valutate meno di un milione di euro, con almeno due fondatori che lavorano a tempo pieno sul progetto e la previsione di lancio sul mercato in meno di sei mesi; e Imprese in fase di crescita, cioè aziende orientate al consolidamento di impresa, già presenti sul mercato da meno di sette anni con fatturato inferiore a due milioni di euro, i cui fondatori possiedano ancora il 51% del capitale.

Le proposte possono essere presentate dal 1 al 30 aprile 2015 su Funding Box Platform: <strong><a href="http://bit.ly/IMPACTapplyNOW">http://bit.ly/IMPACTapplyNOW</a></strong>.

Quelle più innovative e a crescita elevata riceveranno una media di 100mila euro (90mila di fondi e 10mila in servizi) a fondo perduto e senza cessione di capitale da implementare con un mentoring e un programma di training specializzato di sei mesi.

In aggiunta, IMPACT offrirà ai progetti più interessanti un’ulteriore fase di investimento dopo i sei mesi del processo di accelerazione che consente l’accesso privilegiato ai programmi dei membri del consorzio IMPACT, fornendo fino a 250.000 euro in aggiunta al finanziamento UE, in cambio del 10% del capitale con un sconto del 25% predefinito al valore di mercato.

Entro fine 2016 il programma IMPACT erogherà fino a 6,4 milioni di euro per 64 startup selezionate attraverso tre Open Call, l’ultima delle quali è prevista per ottobre 2015.